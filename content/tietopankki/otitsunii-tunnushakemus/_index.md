---
title: otitsunii-tunnushakemus
date: 2021-15-5
authorbox: false
sidebar: true
menu:
---

PDF-muotoisen hakemuksen saat [tästä](otitsunii_käyttäjätunnushakemus.pdf)

Otitsunii on Oulun Tietoteekkarit ry:n oma Linux-palvelin. Palvelimeen voivat saada käyttäjätunnuksen Oulun Tietoteekkarit ry:n jäsenet.

Käyttäjätunnusta haetaan täyttämällä hakemuslomake, joka on saatavana killan kotisivuilta PDF. Lomakkeen voi pyytää myös paperimuodossa hallituksen jäseneltä, tai tulostaa itse em. tiedostosta

Hakemuslomake on täytettävä selvällä käsialalla ja kuulakärkikynällä (ei lyijykynällä). PDF-muodossa olevan hakemuksen voi täyttää myös tietokoneella ennen tulostusta. Hakemus on päivättävä ja allekirjoitettava.

Käyttäjätunnusta hakiessaan hakija sitoutuu noudattamaan [Oulun yliopiston tietokonejärjestelmien ja tietoliikenneverkon käytön sääntöjä](https://www.oulu.fi/th/node/30542), FUNET-verkon käytön eettisiä ohjeita sekä Oulun Tietoteekkarit ry:n hallituksen ja järjestelmän ylläpidon antamia ohjeita palvelimen käytöstä.

Hakemus palautetaan killan postilaatikkoon tai suoraan jollekin hallituksen jäsenelle. Hakemus menee ensin hallituksen ja sitten killan operaattorin käsittelyyn. Tunnuksen myöntämisestä tiedotetaan sähköpostitse. Tunnus ja salasana annetaan kuitenkin ainoastaan henkilökohtaisesti.

Salasana on vaihdettava välittömästi sen jälkeen, kun tunnus on saatu. Ongelmatilanteissa ylläpidon tavoittaa osoitteesta adm(at)otitsun.oulu.fi.

Otitsunii-tunnuksilla voi esimerkiksi irkata. Irkkaamiseen löytyy ohjeet [täältä](/tietopankki/irc-opas/).