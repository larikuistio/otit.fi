---
title: otitsunii
date: 2022-03-17
authorbox: false
sidebar: true
menu:
---

Voit hakea otitsunii-tunnusta [täältä](../../tietopankki/otitsunii-tunnushakemus/)

Operaattorit ovat tehneet kovasti hommia kesällä 2018 ja uusille hakijoille luodaan otitsunii-tunnukset otitsun-tunnusten sijaan! Otitsun-tunnusten käyttäjät voivat siirtyä käyttämään myös otitsunii:ta mielellään 2019 vuoden aikana. (yhdistät otitsunii.oulu.fi:hin otitsun.oulu.fi:n sijaan!).

Otitsunii (ja vanha otitsun) on Oulun Tietoteekkarit ry:n oma Linux-palvelin. Palvelin on osa killan muuta palvelinklusteria. Palvelimeen voivat saada käyttäjätunnuksen Oulun Tietoteekkarit ry:n jäsenet.

Käyttäjätunnusta haetaan täyttämällä hakemuslomake, joka on löydettävissä sivujen tietopankki-osiosta. Lomakkeen voi pyytää myös paperimuodossa hallituksen jäseneltä, tai tulostaa itse em. tiedostosta.
Hakemuslomake on täytettävä selvällä käsialalla ja kuulakärkikynällä (ei lyijykynällä). PDF-muodossa olevan hakemuksen voi täyttää myös tietokoneella ennen tulostusta. Hakemus on päivättävä ja allekirjoitettava. Hakemus palautetaan killan postilaatikkoon tai suoraan jollekin hallituksen jäsenelle. Hakemus menee ensin hallituksen ja sitten killan operaattorin käsittelyyn. Tunnuksen myöntämisestä tiedotetaan sähköpostitse. Tunnus ja salasana annetaan kuitenkin ainoastaan henkilökohtaisesti.

Käyttäjätunnusta hakiessaan hakija sitoutuu noudattamaan [Oulun yliopiston tietokonejärjestelmien ja tietoliikenneverkon käytön sääntöjä](https://www.oulu.fi/th/node/30542), FUNET-verkon käytön eettisiä ohjeita sekä Oulun Tietoteekkarit ry:n hallituksen ja järjestelmän ylläpidon antamia ohjeita palvelimen käytöstä.

Salasana on vaihdettava välittömästi sen jälkeen, kun tunnus on saatu. Ongelmatilanteissa ylläpidon tavoittaa osoitteesta adm(at)otit.fi.

###### Mitä tunnuksilla voi tehdä

- Otitsunii-tunnuksilla voi esimerkiksi irkata. Irkkaamiseen löytyy ohjeet [IRC-oppaasta](../../tietopankki/irc-opas/).
- Saa pääsyn killan minecraft serverille tunneloimalla. Lisäinfoa minecraft.otit.fi
- Voit ylläpitää omia sivuja public_html kansion kautta. Sivut löytyvät sitten osoitteesta otit.fi/~tunnus
- Shell palvelimen ominaisuuksiin kuuluu myös tiedostojen säilyttäminen palvelimella. Vähän kuin pilvipalvelu mutta ei välttämättä ytä luotettava ;D.
- Oikeuden pyytää sähköpostitunnuksen muotoon `tunnus@otit.fi`. Sähköpostilaatikko luodaan Google Workspace (ent. GSuite) palveluun. Tunnusta voi pyytää operaattoreilta tai hallitukselta.

###### Kuka ylläpitää palvelimia?

Killan palvelimia ylläpitää killan vaalikokouksessa valittavat operaattorit. Operaattorit eivät saa palkkaa työstään eli kaikki toiminta on hyvää hyvyyttään tehtyä. Operaattorina kuitenkin oppii palvelinten sielunelämää ja näkee käytänössä millaista pienen palvelinklusterin ylläpito on. Operaattoriksi hakevilta ei vaadita aiempaa kokemusta, vain intoa oppia operointia.

###### Miten saan lisää palveluita tunnuksilleni?

Laita viestiä adm(at)otit.fi ja pyydä kiltisti operaattoreilta mikäli haluamasi palvelu voitaisiin järjestää killan palvelimilla. Esimerkiksi VoIP serveri tai jonkun muun pelin serveri.
